Yoruba
Ẹ kú àyẹ́sí
Ẹ kú ìnáwó
Ẹ kú ìkúnra
Ẹ kú ìgbúròó.
A kú ọ̀rọ̀ ara wa
Ẹ kú àtẹ̀mọ́ra
Ẹ kú àṣẹ̀yìndè
Ẹ kú ìdèlé
Ẹ kú ìtọ́jú
Ẹ kú etígbọ̀ọ́
Ara ire yóò gbà á
Ó dígbà
Ẹ ṣe é
Ó dàárọ̀
Ó dábọ̀
Ẹ kú ọjọ́ ìbí
Ẹ kú ọdún tuntun
Ẹ kú ọdún kérésì
Ẹ pẹ̀lẹ́
Ẹ má bìnú
Nítorí mi lẹ fi wá? ẹ kú àyẹ́sí mi.
Ẹ kú àyẹ́sí ọmọ mi.
Ǹjẹ́ a lè lọ kí àwọn bàbá yẹn kú àyẹ́sí wa?
Kí ẹ rí i pé ẹ kì àwọn bàbá yẹn kú àyẹ́sí yín.
Kání mo mọ̀, n ò bá ti kí wọn kú àyẹ́sí.
Ìyá Ṣọlá, ẹ mà kú ìnáwó.
Ọkọ ìyàwó àti ìyàwó ló yẹ kí o kí kú ìnáwó.
Bàbá rẹ̀ mà kú ìnáwó.
Ǹjẹ́ o ti kí wọn kú ìnáwó?
Mo fẹ́ lọ kí bàbá mi pé wọ́n kú ìnáwó.
Ìya olóyún, ẹ kú ìkúnra o.
O ti lóyún? O kú ìkúnra.
Olúwa ṣeun, ẹ kú ìkúnra.
Ẹ kú ìkúnra o, àsọ̀kalẹ̀ ayọ̀.
Ẹ kú oríire ìya Bùsáyọ̀, ẹ kú ìkúnra.
Ẹ káàsán níbí o, ẹ sì kú ìgbúròó.
Ẹ kú àmójúbà, ẹ sì kú ìgbúròó.
Àwọn àna yín ti dé! Ẹ kú ìbúròó.
Ẹ kú ìgbúròó bàbá, ọmọ yín ti kọ̀wé ránṣẹ́.
Ẹ kú ìgburòó àwọn ará Ọ̀yọ́.
Ẹ jẹ jẹ́ ká kí ara wa kú ọrọ̀ ara wa.
Ẹ kú ìdìde, a kú ọrọ̀ ara wa.
Ẹ ṣeun bàba Bọlá, a kú ọrọ̀ ara wa.
Mo dúpẹ́ gidi gan lọ́wọ́ gbogbo yín, a kú ọrọ̀ ara wa.
Ẹ ṣeun tí ẹ ṣúgbà mi, a sì kú ọrọ̀ ara wa.
A kú àtẹ̀mọ́rá ẹ̀yin ọmọ ẹgbẹ́!
Ẹ pẹ̀lẹ́, ẹ kú àtẹ̀mọ́ra.
Ẹ kú àtẹ̀mọ́ra o, a ò ní rí irú ẹ̀ mọ́.
Gbogbo ará ìlú ní kí a kíi yín kú àtẹ̀mọ́ra.
Ẹ̀yin la wá kí, ẹ kú àtẹ̀mọ́ra.
A kíi yín o, ẹ kú àṣẹ̀yìndè.
Mo ṣẹ̀ṣẹ̀ gbọ́ ikú rẹ̀ ni, ẹ kú àṣẹ̀yìndè.
Ẹ kú àṣẹ̀yìnde bàba yín.
Mo bá a yín kẹ́dùn, ẹ kú àṣẹ̀yìndè ìya yín.
Ẹ kú àṣẹ̀yìndè, ọdún ájínà síra.
Báwo ni Báyọ̀? ẹ kú ìdèlé bàba yín.
Ẹ kú ìdèlé, a ò ní rí irú rẹ̀ mọ́.
Ẹ bá mi kí wọn kú ìdèlé.
Ẹ kú ìdèlé o ẹ̀yin ẹbí, odún á jínà síra o.
Ẹ kú ìdèle ẹni ire tó fayé sílẹ̀.
Ẹ kú ìtọ́jú màmá, báwo lara wọ́n?
Ẹ kú ìtọ́jú, ọlọ́run á mú wọn lára dá.
Ẹ ṣeun ìya agbẹ̀bí, ẹ kú ìtọ́jú.
Ṣé ara ọkọ yín balẹ̀? Ẹ kú ìtọ́jú o.
Ẹ kú ìtọ́jú ọmọ yín.
Ẹ kú oríire, ẹ sì kú etígọ̀ọ́.
Mo bá a yín yọ̀ o, ẹ kú etígbọ̀ọ́.
Ìròyin ayọ̀ leléyìí o, ẹ kú etígbọ̀ọ́.
Ẹ kú etígọ̀ọ́ ìya Doyin.
Ẹ kú etígbọ̀ọ́, ayọ̀ náà á kárí.
Ẹ ti ń jẹun ìyẹn, ara ire yóò gbà á.
Ẹ kú ìgbádùn o, ara ire yóò gbà á.
Ẹ kú àpèjẹ o, ara ire yóò gbà á.
Ẹ kú àsè, ara ire yóò gbà á.
Mo bá a yín re, ara ire yóò gbà á.
Ó dígbà o, ẹ ṣe jẹ́jẹ́ o.
A ti ń lọ o, ó dígbà o.
Ó dígbà o, ẹ kí gbogbo ilé o.
Ódígbà ẹ̀yin ọ̀rẹ́, à ó tùn máa ríra.
Ó dígbà o, kọ́lọ́hun má kọ àtúnrí wa.
Mo dúpẹ́ gigi gan ni, ẹ ṣe é.
Ẹ ṣe é ìya Bùkúnmi, ẹ kú ìdìde.
Ẹ ṣe é ẹ̀yin ará ìlú, ẹ kú àtìlẹyìn mi.
Bá mi kí wọn o, wọ́n ṣe é o.
Wọ́n ní pé ẹ ṣé o.
Ó dàárọ̀ o, Ọlọ́hun a jíwa re.
Ó dàárọ̀ ẹ̀yin ará, a ó ríra lọ́la.
Mò ń lọ sùn, ó dàárọ̀.
Ilẹ̀ ti ṣú, ó dàárọ̀.
Mò ń wọlé lọ sùn, ó dàárọ̀.
Ó dábọ̀ ẹ̀yin akẹ́kọ̀ọ́.
A tí lọ o, ó dábọ̀.
Ẹ má pẹ̀ o, ó dábọ̀.
Ó dábọ̀, ẹ tètè dé o.
A ti fẹ bọ́ sọ́nà, ó dábọ̀.
Ẹ kú oríre òní, ẹ sì kú ọjọ́ ìbí.
O kú ọjọ́ ìbí, ẹ̀mí rẹ ó ṣe púpọ̀ ọdún láyé.
Ẹ kú ọjọ́ ìbí, ẹ ò ní fi ọdún yìí ṣe àṣemọ.
Ẹ kú ọjọ́ ìbí bàbá Àjàní, ẹ ò ní kúkú òjijì.
Bá mi kí Àyọ̀ká pé ó kú ọjọ́ ìbí.
A kú ọdún tuntun o, ọ̀pọ rẹ̀ la ó ṣe láyé.
A kú ọdún tuntun, màá ríi yín níwòyí ẹ̀míì.
A kú ọdún tuntun, àṣèyí ṣàmọ́dún.
A kú ọdún tuntun bàba Bọ́sẹ̀, ojú á máa rọ́dún.
Ẹ kú oríire ẹ̀yin ará, a kú ọdún tuntun.
Ẹ kú ọdún kérésì o, a ó ṣẹ̀míì.
A kú oríire, a dẹ̀ kú ọdún kérésì.
Bá mi kí bàbá pé wọ́n kú ọdún kérésì.
Ọdún yìí ò yẹ̀, ẹ kú ọdún kérésì.
Òní lọjọ́ ìbi Jésù, a kú ọdún kérésì.
Ẹ pẹ̀lé, ṣé ẹ ò ṣèṣe?
Bá mi kí wọn pẹ̀lẹ́.
Ẹ pẹ̀lẹ́, ẹ sì kú ìtọ́jú.
Ẹ pẹ̀lẹ́, Ṣé ẹ ò ṣubú ṣá?
Pẹ̀lẹ́ Bámiró, ṣé ará balẹ̀?
Ó ṣééṣì ni, ẹ má bìnú.
Mo bẹ̀ yín, ẹ má bìnú sími.
Bẹ̀ wọ́n kí o sì sọ fún wọ́n pé kí wọ́n má bìnú.
Ìdọ̀bálẹ̀ ni mo wà, ẹ má bìnú.
Ẹ má bìnú sími, iṣẹ́ èṣù ni.
Ẹ káàrọ̀
Ẹ káàsán
Ẹ káalẹ́
Àgò onílé
Ẹ kú ìkàlẹ̀
Ẹ kú ìdúró
Ẹ kú iwájú
Ọkọ̀ á rẹ̀fó
Ọkọ̀’re lẹ̀ ó wọ̀ o
Àlọ yóò dára, àbọ̀ yóò dùn
Àjọ kò tú o
Ẹ máa kálọ
Àsùn jí
Ajé yóò dí i
Mo mọ̀ ọ́n rìn
Mo báa yín re
Ẹ rè wá o
Àdélé báre
Ẹ kú ìdìde
Ẹ kú ọlá
Ẹ kú àrótí
Ẹlẹ́dàá yóò gba aájò
Ẹ kú ọ̀rọ̀ èèyàn
Ẹ kú ìfẹ́
Ayọ̀ lẹ ó fi gbà á
Ẹ kú làásìgbò
Ẹ̀yìn ìyàwó kò ní mọ ẹni
Òwò èrè ni Ọlọ́run yóò pè é
Ẹ kú àkẹ́nù
Àwòdì, o kú ewu
Ẹ kú àjàlà
Ọlọ́run yóò fi òfò ra ẹ̀mí
Omi ló dànù, Ọlọ́run kò ní jẹ́ kí agbè ó fọ́
Ẹ kú bí Ọlọ́run ti wí
Ọlọ́run yóò ti ìlẹ̀kùn ìbànújẹ
Ẹ kú àtẹ̀yìnkú
Ẹ kú àyọ́lọ
Ẹ kú ọdún
Ẹ kú ìyèdún
Ọdún ó ya abo
Ẹ kú ìpalẹ̀mọ́ ọdún
Ẹ kú ọ̀gbẹlẹ̀
Ẹ kú ọ̀dá yìi
Ẹ kú ọ̀gìnnìtì
Ẹ kú òtútù yìi
Ẹ kú ìgbà tó dé
Ẹ kú àsìkò yìí
Kí Ọlọ́run má kọ àtúnrí
Ìpàdé wa bíi oyin
Ọlọ́run kò ní ṣe èyí láṣe mọ
Ẹ kú oyè
Ẹ kú ewu
Mo yọ̀ fún ọ
Ayọ̀ abara tíntín
Ẹ kú ọwọ́ lómi
Àsùn wú o
Ẹ kú ará fẹ́ra kù
Àrokobọ́dún dé
Àrọyè o
Àrìnpa
Asogun aro o
Ojúgboro o
Àhunlà o
Àbọrúbọyè
Ọlọsẹ yóò gbà á o
Ajé rere yóò wọgbá
Àdẹpa o!
Kádé pẹ́ lórí; Kí bàtà pẹ́ lésẹ̀
Àjẹgbó, àjẹtọ́, àjẹpẹ́
Ẹ kú ìbà o
Àrẹpọ́n
Àmọyè o
Ẹmu á ṣẹ̀ o
Mo kọ́ta, mo kópè
Àwẹ̀lú o
Ẹ kú atótónu
Ẹ kú ọjọ́ mẹ́ta
Ẹ kú dédé ìwòyí
Ẹ kú ìjókò
Ọwọ́ á dẹ o
Ẹ kú aráfẹ́rakù
Ẹ kú òǹgbẹ
Ẹ káàbọ̀
Ẹ kú ìpàdé
Ẹ kú àìgbàgbé
Ẹ kú bọ́jọ́ ṣe rí
Ẹ kú bó ṣe ń lọ
Igbà á ro
Àrẹdú o
Ẹ kú òde
Ẹ kú ìyálẹ̀ta
Ẹ kú kó lè da
Ẹ kú ìlú
Ẹ kú gbogbo ìgbà
Ẹ kú ọrọ̀ ìlú
Ẹ kú àdúrà
Ẹ kú odò
Ẹ kú ọwọ́ lómi
Ẹ kú ọjọ́ gbọọrọ
Ẹ kú ìdìde
Ẹ káàrọ̀ ẹ̀yin ọ̀rẹ́, gbogbo ile ńkó?
Ẹ káàrọ̀ olùkọ́, inú wa dùn láti ríi yín.
Káàrọ̀ Túnjí, ṣé àlàáfíà ni?
Mo kí gbogbo yín o, ẹ káàrọ̀!
Ẹ káàrọ̀ bàbá, ara ò le bí?
Ẹ káàsán gbogbo Ilé, oúnjẹ mi dà?
Ẹ kásàán ìyá àgbà, mo ti dé.
Káàsán Abósẹ̀dé, ó tójọ́ mẹ́ta.
Ẹ káàsán awakọ̀, níbo lẹ̀ ń lọ?
Ẹ káàsán ìya olóúnjẹ, kí lẹ ní?
Ẹ káalẹ́ níbí o, mo ń bèrè ẹnìkan ni.
Káàlẹ Dáfídì, ǹjẹ́ o ti ṣetán?
Ẹ káalẹ́ màámi, a ò tí ì jẹun alẹ́.
Ẹ káalẹ́, ẹ káàbọ̀ sí ẹ̀kọ alẹ́.
Ẹ káalẹ́, ìròyin alẹ́ la mú wá.
Àgò onílé, ṣé ká wọlé?
Àgò ònílé, àlejò ń bọ̀ o
Àgò onílé, onírẹsì ń kíi yín.
Àgò onílé, fàájì ń bẹ lóde.
Àgò onílé, woléwolé ti dé.
̣ kú ìkàlẹ̀ bàbá, ṣé wọ́n ti fún yín loúnjẹ?
Ẹ kú ìkàlẹ̀ ẹ̀yin ọ̀rẹ́, kí la tún rí gbọ́?
Ẹ kú ìkàlẹ̀ alàgbà, kẹ́ ẹ pẹ́ o.
Ẹ kú ìkàlẹ̀ ẹ̀yin èro ọkọ̀, a á gúnlẹ̀ ayọ.
Ẹ kú ìkàlẹ̀ o, a mọ rírì yín.
Ẹ kú ìdúró ẹ̀yin àgbàgbà, yóò dára.
Ẹ kú ìdúró ẹ̀yin ọmọ ẹgbẹ́, ẹ jẹ́ á wọlé.
Ẹ kú ìdúró ẹ̀yin èyàn, a ó bẹ̀rẹ̀ láìpẹ́.
Ẹ kú ìdúró olúyoko, à ń gbádùn iṣẹ́ yin.
Ẹ kú ìdúró, a tọrọ àforíjì fún pípẹ́ wa.
Ẹ kú iwájú ìya wa, ṣé wọ́n ti bẹ̀rẹ̀?
E ti débí ṣá, ẹ kú iwájú o.
Ẹ kú iwáju,́ Ṣé a ò da yín dúró báyìí?
Ẹ kú iwájú, alága ńkọ́?
Ẹ kú iwájú ìya Adéọlá, kí lẹ ti ṣe?
Ẹ ti ń lọ niyẹ́n? ọkọ̀ á rèfó o.
A ó ma fojú sónà láti ríi yín, ọkọ̀ á rẹ̀fó.
Ìyá, a ti ń lọ, ó dá a, ọkọ̀ á rèfó.
Ẹ ṣe jẹ́jẹ́ o, ọkọ̀ á rèfó.
Ẹ kílé o, ọkọ̀ á rèfó.
Wọ́n ní kí n kí yín pé ọkọ̀’re lẹ̀ ó wọ̀ o.
Ẹ ń lọ ọjà lọ́la àbí? ọkọ̀’re lẹ̀ ó wọ̀ o.
A fẹ́ rìnrìnàjò lọ́la o! ó dáa, Ọkọ̀’re lẹ̀ ó wọ̀ o.
Ó dábọ̀ o, ọkọ̀’re lẹ̀ ó wọ̀ o.
Ẹ ṣeun o, ọkọ̀’re lẹ̀ ó wọ̀ o.
Ẹ bá mi kí wọn lọ́hùn o, àlọ yóò dára, àbò yóò dùn.
Ẹ mú ǹkan bọ̀ o, àlọ yóò dára, àbọ̀ yóò dùn.
Ẹ má pẹ̀ o, àlọ yóò dára, àbọ̀ yóò dùn.
Àlọ yóò dára, àbọ̀ yóò dùn, ẹ ò ní lọ àlọọ̀dé.
Mi ò mọ̀ pé wọ́n ti gbéra, àlọ yóò dára, àbọ̀ yóò dùn.
Mo ti gbọ́ nípa ẹgbẹ́ tuntun náà, àjọ kò tú o.
Òní ni àjọ̀dún ẹgbẹ́ yín? Àjọ kò tú o.
Mo kí gbogbo ọmọ ẹgbẹ́ o, àjọ kò tú o.
Àjọ kò tú, ọmọ ẹgbẹ́ á máa lé o.
Inú mi dùn wí pé ẹ gbàmí lálejò, àjọ kò tú o.
Àwá ti ṣetán ní tiwa o, ẹ máa kálọ.
A ti wà lóde o, ẹ máa kálọ.
Ẹ máa kálọ níbi ìfinijoyè ọba tuntun.
Ìpàdé ti yá nìyẹn o, ẹ máa kálọ.
Mo ti fi ìwé àpèjẹ náà sílẹ̀ fun yín, ẹ máa kálọ.
Ọmọ náà ń sun. Mo gbọ́, àsùn jí.
Bàbá ṣì ń rẹjú kẹ̀? Àsùn ji ó.
Mo fẹ́ sun. ó dáa, àsùn jí.
Ó dàárọ̀ ẹ̀yin ọ̀rẹ́, àsùn jí.
Ẹ má pẹ̀ dé lọ́la o, àsùn jí.
Mo bá a yín dárò o, ajé yóò di.
Mo gbọ́ pé wọ́n já ìsọ yín, ajé yóò di.
Gbogbo rẹ̀ ti bàjẹ́ tán, ajé yóò di.
Ẹ má rò ó o, ajé yóò di.
Iná jó dúkìya yín kẹ̀? Ajé yóò di o.
Olóhun ṣeun, mo mọ̀ ọ́ rìn.
Pé mo bá a yín nídi oúnjẹ, mo mọ̀ ọ́ rin.
Mo mọ̀ ọ́ rìn, ẹ jọ̀wọ́ ẹ má lọ mọ́.
Ó ti ẹ̀ ti dá a, ẹ mọ̀ ọ́ rìn.
A mọ̀ ọ́ rin, oúnjẹ ti jiná.
Kò sí àní-àní, mo báa yín re.
Ẹ̀wà rè é, mo báa yín re.
Òkèlè lẹ̀ ń jẹ, mo báa yín re.
Àsìkò àtijẹun ti tó, mo báa yín re.
Mo báa yín re, Ẹ gbé oúnjẹ tèmi náà wá.
Ẹ kú ìdúró baba! Ẹ rè wá o.
Ẹ kú ijókò ẹ̀yin ẹgbẹ́! Ẹ rè wá o.
Ẹ kú àpérò o! Ẹ rè wá o.
Àwá ń lọ o! ẹ rè wá o.
Ẹ kú ìkàlẹ̀! Ẹ rè wá o.
Ẹ kú ìdìde o, àdélé báre o.
Ẹ kú àyẹ́sí o, àdélé báre.
Ẹ kí àwọn ọmọ o, àdélé báre.
Àdélé báre  ọlọ́hun ò ní kọ àtúnrí wa o.
A mọ rírì yín o, àdélé báre.
Ẹ kú ìdìde, tiyín náà á dé.
Gbogbo yín la kí o, ẹ kú ìdìde.
Ṣé pẹ́yin náà wá? Ẹ kú ìdìde.
Ẹ kú ìdìde, ire á kárí.
Ẹ kú ìdìde, ọkọ̀ á réfò.
Ìgbádùn lẹ wà o, ẹ kú ọlá.
Ẹ kú ọlá o baba!
Ìhàyín lẹ wà? Ẹ kú ọlá.
Olúwaà mi o, ẹ kú ọlá.
Ẹ kú ọlá bàba olóyè.
Ẹ kú àrótì, a ò ní rí irú rẹ̀ mọ́.
Ìyá Adé ẹ ṣeun, ẹ kú àrótì mi.
Adúpẹ́, ẹ kú àrótì.
Ẹ ṣeun, ẹ kú àrótì mi, ire là ó má rí o.
Bísí ó ṣeun ó ku àrótì mi, ọmọ yóò tọ́jú ẹ.
Ẹ kù ìnáwó, Ẹlẹ́dàá yóò gbà áàjọ̀.
Ẹ kú ṣíṣe òní o, Ẹlẹ́dàá yóò gbà áàjọ̀ o.
Pẹ̀lẹ́, Ẹlẹ́dàá yóò gbà áàjọ̀ rẹ.
Ẹ kú àfokànsìn, Ẹlẹ́dàá yóò gbà áàjọ̀.
Ẹ kú àdúrà, Ẹlẹ́dàá yóò gbà áàjọ̀.
Ẹ kù ọ̀rọ̀ ènìyàn tí bàbá àgbà o.
Ẹ kú ọ̀rọ̀ ènìyàn, a ò ní rí irú rẹ̀ mọ́ o.
Ẹ kú àtẹ̀mọ́ra, ẹ sì kú ọ̀rọ̀ ènìyàn.
Ẹ kú ọ̀rọ̀ ènìyàn, ọjọ́ yóò jìn síra.
Bọlá pẹ̀lẹ́!, ó sì kú ọ̀rọ̀ ènìyàn.
Ẹ pẹ̀lẹ́ níbè yẹn, ẹ sì kú ìfẹ́.
Ẹ ṣeun àná, ẹ sì kú ìfẹ́.
Ẹ kú ìfẹ́ wá ìgbà gbogbo.
Ẹ kú ìfẹ́, Ire là ó má bá ara wa ṣe.
Ẹ kú ìfẹ́ ati ànawọ́sí àná.
Ìyá Bísí ṣeun àná, ayo ni yóò fi gbà á.
Gbogbo ẹgbẹ́, mo dúpẹ́ gidi ó, ayọ̀ lè ó fi gbà á.
Ayọ̀ lè ó fi gba gbogbo oore yín o.
Ayọ̀ lè ó fi gba gbogbo ìṣe rere yín láṣẹ Èdùmàrè.
Kunle gbìyànjú níbi ìnáwó àná rẹ, ayọ̀ ni yóò fi gba ìṣe rẹ gbogbo.
Ah! eléyìí máa lé  o, ẹ kú làásìgbò.
Ẹ kú ọ̀rọ̀ ènìyàn, ẹ sì kú làásìgbò yìí.
Ẹ pẹ̀lẹ́, ẹ kú làásìgbò.
Ẹ kú làásìgbò àwọn ará òkè Ọya.
Ẹ kú làásìgbò, Elédùmarè yóò tù yín lára.
Ẹ kú oríire, ẹ̀yìn ìyàwó kò ní mọ ẹni.
Ẹ kú oríire ìgbáyàwo ọmọ yín, ẹyin ìyàwó kò ní mọ ẹni lágbára Ọlọ́run.
Ẹ̀yin ìyàwó kò ní mo ẹni, yóò bísun, bíwàlẹ̀ o.
Ìyá gbàdúrà fún ìyàwó pé ẹ̀yìn ìyàwó kò ní mọ ẹni.
Ẹ̀yin ìyàwó kò ní mọ ẹni ní gbogbo ẹbí ń gbàdúrà fún tọkọtaya.
Ẹ kú oriire, òwò èrè ni Ọlọ́run yóò pè é.
Ẹ káábọ̀ sí ìgbéayé tuntun, òwò èrè ni Ọlọ́run yóò pè é.
Mo báa yín yọ̀, òwò èrè ni Ọlọ́run yóò pè é.
Fún tọkọtìyàwò, òwò èrè ni Ọlọ́run yóò pè é fún wa.
òwò èrè ni Ọlọ́run yóò pè ìgbéyàwo yín.
Ẹ kú àkénù, Ọlọ́run yóò ṣe èyí tó dára.
Ẹ kú àkénù mà ni wón kí ìdílé Olá láti àná.
Ẹ kú àkénù, èyí tó dára ní olórun yóò ṣe.
Ohùn Ẹ kú àkénù kò ní fọ si yin.
Ẹ kú àkénù, èyí yóò jẹ àṣemọ nínú ìdílé yín.
Ìyá Ṣadé kí mi wípé àwòdì o ku ewu.
pẹ̀lẹ́! mo bá ọ yọ, àwòdì o ku ewu.
Àwòdì o ku ewu, Olóhun yọ ẹ́.
Ìyá àgbà ẹ kú ijọ́ mẹta, ẹ sì kú ewu àwòdì.
Gbogbo akẹ́kọ̀ọ́ ń kí olùkó àgbà pé àwòdì o kú ewu.
Ẹ kú àjàlà tí ìjàmbá ọkọ náà.
Ẹ kú àjàlà iná náà.
Ayọ̀tẹ́tí kí ọ̀rẹ́ rẹ kú àjàlà ilé tí ó wó náà.
Ẹ kú àjàlà ọkọ̀ ojú omi tó dánù.
Ẹ kú oríire, ẹ sì kú àjàlà.
Àjàlá kí ọ̀rẹ́ rẹ̀ pé Ọlọ́run yóò fi òfò ra èémí.
Àgbẹdọ̀! A kì í kí olóyún wí pé Ọlọ́run yóò fi òfò ra èémí.
Ẹ pẹ̀lẹ́ ti ọkọ tí wọ́n gbé lọ, Ọlọ́run yóò fi òfò ra ẹ̀mí.
Ẹ Káàsán nílé yìí ó, Ọlọ́run yóò fi òfò ra èémí, a kò sì ní rí irú rẹ̀ mọ.
Mo gbọ́ ìròyin aburú náà, ọlọ́run yóò fi òfò ra ẹ̀mí.
Ohun omi lọ́ dánù, Ọlọ́run kò ní jẹ́ kí agbè ó fọ́ hàn sí ẹ.
Ẹ kú àmúmọ́ra, omi lọ dànù, Ọlọ́run kò jẹ ki àgbè kó fọ́.
Ẹ má rò ó, omi lọ dànù, Ọlọ́run kò jẹ ki àgbè kó fọ́.
Ìyá àgbà gbàdúrà fún Bísí wí pé ayé ó ní pàrọwà pé omi lọ́ dànù àgbè kò ní fọ́ fún un.
Àwọn ènìyàn pàrọwà fún ìyá ìkókó wí pé omi ló dànù, Ọlọ́run kò jẹ ki àgbè kó fọ́.
Ẹ kú bí Ọlọ́run ti wí, gbogbo nǹkan yóò dára.
Ẹ kú bí Ọlọ́run ti wí, ẹ sì kú àmúmọ́ra.
Wọn kí Ayọ̀ pé ó kú bí Ọlọ́run ti wí.
Ẹ kú bí Ọlọ́run ti wí, ọ̀nà mìíràn yóò sí.
Ẹ kú bí Ọlọ́run ti wí, èyí tó dára ní Ọlọ́run yóò ṣe.
Ẹ kú ọrọ̀ ènìyàn, Ọlọ́run yóò tí ilẹ̀kùn ìbànújẹ́.
Ọlọ́run yóò tì ilẹ̀kùn ìbànújẹ́ lágbára àwon alálẹ̀ ilẹ̀ yìí.
Ọlọ́run yóò ti ilẹ̀kùn ìbànújẹ́ fún àwọn ẹbí olákúnlé, ìrora náà tí pọ̀jù.
Ẹ kú ọ̀fọ̀, Ọlọ́run yóò ti ilẹ̀kùn ìbànújẹ́.
Bàbà àgbà wí pé Ọlọ́run yóò ti ilẹ̀kùn ìbànújẹ́ tí ó wà nínú ebi àwọn.
Ẹ kú àtẹ̀yìnkú, Ọlọ́run yóò dá ibi dúró.
Ẹ kú àtẹ̀yìnkú, a ó ní rí irú rẹ̀ mọ.
Ẹ kú àtẹ̀yìnkú, àwọn tó kù a dàgbà.
Ẹ kú àtẹ̀yìnkú, ire là ó má rí.
Ẹ kú àtẹ̀yìnkú, Ọlọ́run yóò ṣe èyí ní áṣemọ.
Olórí ebi kí àwọn ará ilé kú àyọ́lọ.
Ẹ kú àyọ́lọ, ibi yóò lọ pin.
Ẹ kú àyọ́lọ, a ó ní rí eléyìí mọ.
Ẹ kú àyọ́lọ, àwọn tó kù yóò di irú di igba mo yín lọ́wọ́.
Ẹ kú àyọ́lọ, Ọlọ́run á dúró tì yín .
Ẹ kú ọdún, ẹ̀mí wà yóò ṣe ọ̀pọ̀lọpọ̀ rẹ.
Ẹ kú ọdún, Ọlọ́run kò ní ṣe ni àṣemọ fún wa.
Ẹ kú ọdún, ojú wa yóò má rí ọdún.
Àwọn olùjọsìn kí ara wọn kú ọdún.
Ẹ kú ọdún ẹ̀yin akọrin.
Ẹ kú ìyèdún kò ní jẹ́ ni àṣemọ fún wa.
Ẹ kú ìyèdún ọdún ìya wa.
Ẹ kú ìyèdún a sì ku pọ̀pọ̀ṣìnṣìn.
Ẹ kú ìyèdún ẹ̀yin ọ̀rẹ́.
Ẹ kú ìyèdún, ara ire là ó fi ṣọdún o.
Ẹ kú oríire o, odún ó ya abo.
Ẹ ṣeun, odún ó ya abo.
Ẹ káábọ̀ sí ọdún tuntun, odún ó ya abo.
Ẹ kú àjọ̀dún, ọdún á ya abo.
Ọdún á ya abo fún gbogbo wa.
Ẹ kú ọjọ́ mẹ́ta, ẹ sì kú ìpalẹ̀mọ ọdún.
Gómínà ń kí wa pé a kú ìpalẹ̀mọ ọdún.
A kú ìpalẹ̀mọ ọdún, á bá wa láyé.
Ẹ̀ ń lọlé ọdún àbi? Ẹ kú ìpalẹ̀mọ́ ọdún o.
Mo kíi yín o, ẹ kú ìpalẹ̀mọ ọdún.
Ẹ kú ọ̀gbẹlẹ̀ yìí o baba.
Oru yìí pọ̀, a kú ọ̀gbẹlẹ̀.
Ẹ kú ọ̀gbẹlẹ̀ yìí ẹ̀yin àgbẹ̀.
Ẹ kú iṣẹ́, a sì kú ọ̀gbẹlẹ̀.
Ẹ̀rún ti dé, ẹ kú ọ̀gbẹlẹ̀.
Ẹ kú dédé àsìkòyìí, ẹ sì kú ọ̀dá yìí.
A kí àwọn ará ilú, ẹ kú ọ̀dá yìí.
Mo ní ẹ kú ọ̀dá yìí.
Wọ́n fi iṣu ránṣẹ́ wọ́n sì ní kí n kíi yín kú ọ̀dá yìí.
Odò ti gbẹ, ẹ kú ọ̀dá yìí.
Ẹ ǹlẹ́ o, a kú ọ̀gìnnìtì.
Ẹ kú ojúmọ́, ẹ sì kú ògìnnìtì.
Ẹ kú ògìnnìtì yìí ìya Péjú!
À kú ògìnnìtì, ṣé ẹ ò rótùtú?
Ẹ kú ọ̀gìnnìtì ẹ̀yin abiyamọ.
Ara ò le bí? Ẹ kú òtútù yìí.
Arámìde, a kú òtútù yìí.
Ẹ kú ìjókò, a sì kú òtútù yìí.
Ẹ kú oko o, ẹ sì kú òtútù yìí.
Ẹ pẹ̀lẹ́, ẹ kú òtútù.
Ẹ káàsán, ẹ sì kú ìgbà tó dé yìí.
Ẹ kú ọjọ́ mẹ́ta, ẹ sì kú ìgbà tó dé yìí.
Ẹ kú ìrin ọjọ́, a sì kú ìgbà tó dé yìí.
Gbogbo ilé ńkọ́? Ẹ kú ìgbà tó dé yìí.
Ẹ kú ìgbà tó dé yìí ẹyin ọ̀rẹ́!
Ẹ kú àsìkò yìí ẹ̀yin èyan mi!
Ẹ kú ìgbádùn, ẹ sì kú àsìkò yìí.
Ẹ kú àsìkò yìí ẹ̀yin olùgbọ wa!
Ẹ ṣeun ìya wa, ẹ kú àsìkò yìí.
Ṣé àlàáfíà ni? ẹ kú àsìkò yìí.
Ó dábọ̀ o, kí Ọlọ́run má kọ àtúnrí.
Ó dígbà o, kí Ọlọ́run má kọ àtúnrí.
Ẹ ó gúnlẹ̀ ayò o, kí Ọlọ́run má kọ àtúnrí.
Ẹ kílé o, kí Ọlọ́run má kọ àtúnrí.
Ọkọ̀ ire lẹ ó wọ̀ o, kí Ọlọ́run má kọ àtúnrí.
Ó dábọ̀ o, ìpàde wa bíi oyin.
Ẹ má pẹ̀ o, ìpàde wa bíi oyin.
Ẹ bá mi kí wọn lọ́hùn o, ìpàde wa bíi oyin.
Ẹ mú nǹkan bọ̀ o, ìpàde wa bíi oyin.
Ọkọ̀ á réfò o, ìpàde wa bíi oyin.
Ẹ kú ọjọ́ ìbí, Ọlọ́run kò ní ṣe èyí láṣe mọ.
Ẹ kú àjọyọ̀ òní, Ọlọ́run kò ní ṣe èyí láṣe mọ.
Ẹ kú àjọ̀dún o, Ọlọ́run kò ní ṣe èyí láṣe mọ.
Ẹ kú ìkómọ òní, Ọlọ́run kò ní ṣe èyí láṣe mọ.
Ẹ kú àpérò, Ọlọ́run kò ní ṣe èyí láṣe mọ.
Ẹ kú oríire, ẹ kú oyè.
Ẹ kú oyè Bàbá Balógun.
Mo báa yín yọ̀, ẹ kú oyè.
Ìròyin ayọ̀ lèyí o, ẹ kú oyè.
Ẹ kú ináwó, ẹ sì kú oyè.
Ẹ kú ewu o ìyá ìkókó.
Ẹ kú ewu o bàbá ìkókó.
Ẹ kú ewu ọmọ o.
Mo báa yín yọ, ẹ kú ewu.
Olúwa ṣeun o, ẹ kú ewu.
Ẹ kú ewu, mo yọ̀ fún ọ.
Ẹ kú oríire, mo yọ̀ fún ọ.
Ẹ kú àṣeyọrí, mo yọ̀ fún ọ.
Ẹ kú ìgbéyàwó, mo yọ̀ fún yín.
Mo yọ̀ fún ọ, mo yọ̀ fúnra mi.
Ẹ kú oríire, ayọ̀ abara tíntín.
Ayọ̀ abara tíntín, a bímọ obìnrin.
Ayọ̀ abara tíntín, mo yọ̀ fún ọ.
Elédùmárè ṣeun, ayọ̀ abara tíntín.
A ó wẹ̀ ẹ́ o, ayọ̀ abara tíntín.
Ẹ kú oríire ẹ sì ku ọwọ́ lómi.
Inú mi dùn gan ni, Ẹ kú ọwọ́ lómi.
Ẹ kú ọwọ́ lómi, Èdùmàrè á wò ó.
Ìya Títí, Ẹ kú ọwọ́ lómi.
Ẹ kú ọwọ́ lómi bàbá.
Bàbá ti sùn? Àsùn wú o.
Ọmọ náà ń sùn! Àsùn wú o.
Mo fẹ́ lọ sùn! Àsùn wú o.
Ó dàárọ̀ ọ̀rẹ́ mi, àsùn wú o.
Iya ọlọ́mọ ń sùn lọ́wọ́! Àsùn wú o.
Ẹ pẹ̀lẹ́, ẹ kú ará fẹ́ra kù.
Ó dun èmi náà, ẹ kú ará fẹ́ra kù.
Ẹ kú ará fẹ́ra kù, ẹ jọ̀wọ́ ẹ má rò ó.
Olórun á dúró ti ebí òkú, ẹ kú ará fẹ́ra kù.
Ẹ kú ará fẹ́ra kù, ẹ jọ̀wọ́ ẹ má sukún mọ́.
Ẹ kú iṣẹ́ bàbá, àrokobọ́dún dé.
Ẹ̀ ń gbin ẹ̀gẹ́ ni? àrokobọ́dún dé.
A kí àwọn àgbẹ̀ o, àrokobọ́dún dé.
Mo fẹ́ dáko! Àrokobọ́dún dé.
A ti gbin àgbàdo tán! Àrokobọ́dún de o.
Àrọyè o bàbá alágbẹ̀de!
Àrọyè là ń kí alágbẹ̀de.
Ẹ kú iṣẹ́ o, Àrọyè o!
Mò ń lọ ọ̀dọ alágbẹ̀de. Àrọyè o!
Mo kíi yín o baba, àrọyè o.
À ń lọ oko ọdẹ. Àrìnpa o!
Bàba ọdẹ ti lọ? àrìnpa o!
Ó dábọ̀ o bàba ọdẹ, àrìnpa o!
Ẹ má pẹ̀ kí ẹ tó dé o, àrìnpa o.
Ẹ̀yin ọdẹ, àrìnpa o!
Àwọn ọmọdé ń kí ìyá Aláró wípé Asogun aro o.
Asogun aro ni a ń kí àwọn Aláró aṣọ.
Bàbá bá ìyá aláṣo ni ìkàlẹ̀ ó sì kí pé Asogun aro o.
Asogun aro ni ọmọdé náà fi kí màmá àgbà Aláró.
Dídé tí mo dé ìsò Aláró, Asogun aro ń ṣubú lura wọn.
Ojugbooro ni a ń kí àwọn onídìrí.
Àní ké kí ìyá onídìrí pé ojú gbooro o.
Mo kí ìyá mi ti o je onídìrí wípé ojú gbooro o.
Ojú gbooro ni Bísí kí ìyá ilé wa.
Ojú gbooro ó, òòyà ó yà o.
Ibí lẹ wà, àhunyà o!
Wọ́n kí ahunṣọ pé àhunyà o.
Bọlá kí ahunṣọ ẹgbẹ́ ilé wọn pé àhunyà o.
Ẹ kú iṣẹ́ o àhunyà o.
Àhunyà o, ṣe owó ń yá.
Àbọrúbọyè bàbà!
Àbọrúbọyè là ń kí àwọn onífá.
Kúnlé kí bàbà rẹ wí pé Àbọrúbọyè o.
Mo kí bàbà náà pé Àbọrúbọyè.
Àbọrúbọyè nílé yìí ó, báyìí ni Ṣọlá kí wọn lọ́ọ̀dẹ̀ Fágbèmí.
Ẹ kú àdúrà o, ọlọsẹ yóò gbà á o.
Ẹ kú iwájú o, ọlọsẹ yóò gbà á o.
Àwa náà ń bọ̀, ọlọsẹ yóò gbà á o.
Ẹ kú akitiyan, ọlọsẹ yóò gbà á o.
Ọlọsẹ yóò gbà á o, a ò ní ṣe é lásán.
Ẹ kú ọjà, ajé rere yóò wọgbá.
Àtà jèrè ó, ajé rere yóò wọgbá.
Ẹ kú iṣẹ́, ajé rere yóò wọgbá.
Ajé rere yóò wọgbá o ìyá Bísí.
Ẹ kú ọ̀rọ̀ ajé òní, ajé rere yóò wọgbá.
Àdẹpa ogún o!
Àdẹpa ogún bàbà ọdẹ.
Àdẹpa ogún là ń kí àwọn ọlọ́dẹ.
Ìyàwó òde kí ọkọ rẹ pé Àdẹpa o.
Àdẹpa ó, Ọlọ́run yóò mú pípa wá o.
Aláyélúwà, kádé pẹ́ lórí kí bàtà pẹ́ lẹ́sẹ̀.
Kábíyèsí, Kádé pẹ́ lórí kí bàtà pẹ́ lẹ́sẹ̀.
Kádé pẹ́ lórí kí bàtà pẹ́ lẹ́sẹ̀ là ń kí àláyélúwà láàfin.
Moyírà fún Kábíyèsí, Kádé pẹ́ lórí kí bàtà pẹ́ lẹ́sẹ̀.
Kádé pẹ́ lórí kí bàtà pẹ́ lẹ́sẹ̀, bàbá ẹ̀ pẹ́ fún wa.
Àjẹgbó, àjẹtọ́, àjẹpẹ́ ni ti àwọn ìjòyè.
Oyè á mọ́rí o, Àjẹgbó, àjẹtọ́, àjẹpẹ́.
Bàbá olóyè, oyè yín yóò jẹ Àjẹgbó, àjẹtọ́, àjẹpẹ́.
Ẹ kú oriire òní, Àjẹgbó, àjẹpẹ́ àjẹtọ́.
Kábíyèsí òye yóò mó rí, Àjẹgbó, àjẹtọ́, àjepẹ́.
Ẹ kú ìbà bàbà olóye.
Ẹ kú ìbà àtàárọ̀.
Ẹ kú ìbà kábíyèsí, ogbó, ató yín baba.
Ẹ kú ìbà mi ìgbà gbogbo.
Ẹ kú ìbà ó eyín ènìyàn mi.
Àrẹpọ́n o ìya wa.
Àrẹpọ́n o ìyá Aláró.
Mo kí ìyá àgbà kú Àrẹpọ́n o.
Àrẹpọ́n o, ẹ sì kú iṣẹ́.
Àwọn Aláró ń kí ara wọn pé Àrẹpọ́n o.
Àmọyè o bàba oníkòkò.
Ẹ kú iṣẹ́, Àmọyè ni yóò jẹ́.
Àmọyè ó ìyá mi.
Àmọyè ni tàwọn òníkòkò.
Àmọyè ó ẹyin amọ̀kòkò!
Ẹ kú iṣẹ́ bàbá, ẹmu á ṣẹ̀ o.
Baba ẹlẹ́mu, ẹmu á ṣẹ̀ o.
Ẹ ti ń lọ oko ẹmu baba? ẹmú á ṣẹ̀ o.
Ẹmu á ṣẹ̀ ó baba.
Àyánpéjú kí bàbá ìyá rẹ̀ pé ẹmu á ṣẹ̀ o.
Ẹ kú ìkàlẹ̀ ó, mo kọ́tà mo kópè o.
Mo kọ́tà mo kópè ó eyín ènìyàn mi.
Mo kọ́tà mo kópè níbí yìí o.
Mo kọ́tà mo kópè nílé ayò o.
Ìdí ayo ni a ń kíni pé mo kọ́tà mo kópè.
Ẹ kú iṣẹ́ o bàbà, Àwẹ̀lú o.
Àwẹ̀lú o là n kì òmùwẹ̀.
Àwẹ̀lú o bàbá àgbà.
Àwẹ̀lú o ìyá Táyọ̀!
Àwẹ̀lú o ẹ̀yin òmùwẹ̀.
Ẹ kú atótónu látàárọ̀.
Ẹ kú atótónu ẹ̀yin ènìyàn mi.
Ẹ kú atótónu ìyá Bísí.
Ẹ kú atótónu, èrè ayọ̀ la ó gbà níbè.
Ẹ kú atótónu, ẹ sì kú ọrọ̀ ìlú.
Ẹ kú ọjọ́ mẹ́ta eyín ara ilé.
Ẹ kú ọjọ́ mẹ́ta gbogbo mọ̀lẹ́bí.
Ẹ kú ọjọ́ mẹ́ta o, ṣé àlàáfíà lẹ wà?
Ẹ kú ọjọ́ mẹta eyín ọ̀rẹ́ mi.
Ẹ kú ọjọ́ mẹ́ta, ṣe ayọ̀ ni a báa yín?
Ẹ kú dédé ìwòyí gbogbo ilé!
Ẹ kú dédé ìwòyí, ṣe ara le?
Ẹ kú dédé ìwòyí, ṣe àlàáfíà la báa yín?
Ẹ kú dédé ìwòyí ẹ̀yin ọmọdé wọ̀nyí.
A kú dédé ìwòyí ẹ̀yin ọ̀rẹ́ mi.
Ẹ kú ìjókòó gbogbo ilé.
Ẹ kú ìjókòó eyín àgbààgbà.
Ẹ kú ìjókòó, babá ń bọ̀.
Ẹ kú ìjókòó, ayọ̀ ni yóò já sí.
Ẹ kú ìjókòó ẹ̀yín ìyá mi.
Bàbá ọdẹ ẹ kú iṣẹ́, owó á dẹ o.
Ọwọ́ á dẹ o bàbá mi.
Ọwọ́ á dẹ o bàba ọdẹ!
Ọwọ́ á dẹ o, ìgbé yóò dára.
Ọwọ́ á dẹ o gbogbo ẹ̀yin ẹgbẹ́ ọdẹ.
Ẹ pẹ̀lẹ́ ẹ sì kú aráfẹ́rakù.
Ẹ kú aráfẹ́rakù ti bàbá àgbà.
Ẹ kú aráfẹ́rakù, a ò ní rí irú rẹ̀ mọ́.
Ẹ kú aráfẹ́rakù, àwọn tókù yóò di irú digba.
Ẹ kú aráfẹ́rakù, ẹ sì kú akitiyan.
Ẹ kú òǹgbẹ, ẹ̀mí á ṣíkà.
Ẹ kú òǹgbẹ, àdúrà yóò gbà.
Ẹ kú òǹgbẹ, Ọlọ́run yóò san yín lẹ́san.
Ẹ kú òǹgbẹ oṣù yìí.
Àwọn ará mọ́sálásí kí ara wọn kú òǹgbẹ.
Ẹ káàbọ̀ màámi.
Ẹ káàbọ̀ bàbá àgbà.
Ẹ káàbọ̀ sì ilé àlàáfíà.
Ẹ káàbọ̀ ẹ̀gbọ́n mi.
Ẹ káàbọ̀ sì ẹgbẹ́ wa.
Ẹ kú ìpàdé, àdúrà wa yóò gbà.
Ẹ kú ìpàdé ọmọ ẹgbẹ́ gbogbo.
Ẹ kú ìpàdé ìlú.
Ẹ kú ìpàdé, ọ̀rọ̀ ìlú yóò dára.
Ẹ kú ìpàdé mọ̀lẹ́bí, ẹbí yóò dára.
Ẹ ṣeun, ẹ kú àìgbàgbé.
Ẹ káàbọ̀, ẹ kú àìgbàgbé.
Mo dúpẹ́ gidi gan-an ni, ẹ kú àìgbàgbé.
Mo kíi yín ìya wa, ẹ kú àìgbàgbé.
Ẹ kú àìgbàgbé, irú ẹ lẹ ó fi gbà á.
Ẹ kú bọ́jọ́ ṣe rí, a rí tìwa ṣe.
Ẹ Káàsán nílé yìí, ẹ sì ku bí ọjọ́ ṣe ri.
Ẹ kú bí ọjọ́ ṣe rí ìyá alátẹ.
Ẹ kú bí ọjọ́ ṣe rí, gbogbo rẹ yóò rọ̀wá lọ́run.
Ẹ kú bí ọjọ́ ṣe rí, yóò sàn wá sí rere.
Ẹ kú bó ṣe ń lọ ẹ̀yin ará ìlú.
A kú bó ṣe ń lọ ẹyin ènìyàn mi.
Ẹ kú bó ṣe ń lọ, ẹ sì kú àfaradà.
Olóyè kí gbogbo ènìyàn kú bó ṣe ń lọ.
Ẹ kú bí ó ṣe ń lọ ẹ̀yin ará Ẹdẹ.
Ẹ kúuṣẹ́ baba, ìgbà á ro.
Igbà á ro bàbá ẹlẹ́mu.
Igbà á rọ ni ti àwọn akọ̀pẹ.
Mo rí bàbá akọ̀pẹ, mo sì kí wọn pé igbà árọ.
Igbà á ro ni Bísí kí bàbá tí ó ń lọ oko ẹmu.
Àrẹdú ó ìyá Aláró.
Mo bá ìyá Aláró ni ibi ìṣe ṣíṣe, mo sì kí wọn pé àrẹdú o.
Àrẹdú ó màmá mi.
Àrẹdú ó, ṣé dáadáa ní è wà?
Àrẹdú ó, yóò yọ re.
Ẹ kú òde, ṣé òde dùn?
Ẹ kú òde, ẹ sì kú ìdìde.
Ẹ kú òde, ẹ̀ ó rẹ́mì gboore.
Ẹ kú òde ìnáwó.
Ẹ kú òde àná, ṣé kò rẹra?
Ẹ kú ìyálẹ̀ta, ṣé mo bá ìyá nílé?
Ẹ kú ìyálẹ̀ta, ṣájé ń wá?
Ẹ kú ìyálẹ̀ta, bàbá mi ńkọ́?
Ẹ kú ìyálẹ̀ta níbí yìí, àwọn ará ilé ńkọ́?
Ẹ kú ìyálẹ̀ta nílé yìí o.
Ẹ kú ìpàdé, ẹ sì kú kó lè da.
Ẹ kú kó lè da olórí ẹbí.
Ẹ kú kó lè da, tiyín náà kò ní bàjẹ́.
Ẹ kú kó lè da ẹ̀yin olóyè.
Ẹ kú kó lè da, ayọ̀ tiwá náà kò ní bàjé.
Ẹ kú ìlú, alálẹ̀ yóò gbè yín.
Ẹ kú ìlú ẹ̀yin ará Ọ̀yọ́.
Ẹ kú ìlú, ìlú yóò tú bọ̀ tòrò.
Ẹ kú ìlú, kò ní tú mọ́ wa lórí.
Ẹ kú ìlú, yóò tú bọ̀ ju wá a ṣe.
Ẹ kú gbogbo ìgbà mi ìyá mi.
Ẹ kú gbogbo ìgbà wa olórí ẹbí.
Ẹ kú gbogbo ìgbà ìyá àgbà.
Ẹ ṣeun, ẹ sì kú gbogbo ìgbà.
Àbúrò mi, o kú gbogbo ìgbà.
Ẹ kú ọ̀rọ̀ ìlú, a tú wá lára.
Ẹ kú ọ̀rọ̀ ìlú, kò ní bàjé lórí wa.
Ẹ kú ọ̀rọ̀ ìlú báálẹ̀.
Ẹ kú ọ̀rọ̀ ìlú ẹ̀yin olólùfẹ́ wa.
Ẹ kú ọ̀rọ̀ ìlú, àwọn bàbá ńlá wa yóò gbèjà wa.
Ẹ kú àdúrà, àdúrà yóò gbà.
Ẹ kú àdúrà, Ọlọ́run yóò gbọ́ ẹ̀bẹ̀ wa.
Ẹ kú àdúrà, ṣé ìya wa ti délé?
Ẹ kú àdúrà àná.
Ẹ kú àdúrà, Olódùmarè yóò gbọ́ tiwa.
Ẹ kú odò ẹ̀yin ọ̀rẹ́ mi.
Ẹ kú odò ìyá mi.
Ẹ kú odò, bàbá mi ńkọ́?
Ẹ kú odò, ṣé ẹ ti ṣetàn?
Ẹ kú odò ìya Bólá.
Ẹ kú ọwọ́ lómi, ọmọ náà yóò mọ̀ wá.
Ẹ kú ọwọ́ lómi, a ó jère rẹ̀.
Ẹ kú ọwọ́ lómi ìya Kólá.
Ẹ kú ọwọ́ lómi, Èdùmàrè á wò ó.
Ẹ kú oríire, a sì kú ọwọ́ lómi.
Ẹ káàsán ìya Túndé, ẹ kú ọjọ́ gbọọrọ.
Ojú yín rè é, ẹ kú ọjọ́ gbọọrọ.
Àwọn ará Èkó dé, ẹ kú ọjọ́ gbọọrọ.
Ẹ kú ọjọ́ gbọọrọ, ẹ kú àìbèère ẹni.
Ẹ kú ọjọ́ gbọọrọ, gbogbo ilé ńkọ́?
A kí yín ẹ kú ìdìde o.
Ẹ kú ìdìde là á kí ẹni tó fi tiẹ̀ sílẹ̀ gbọ́ tẹni.
Mi ò mọ̀ pé ẹ tún lè wá, ẹ ṣé ẹ kú ìdìde.
Ṣé o ti kí wọn kú ìdìde?
Bọlá ti kí wọn kú ìdìde.
